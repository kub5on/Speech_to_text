Fragment 0:
Drodzy Państwo, zastanawialiśmy się z Jarkiem, czy zadawać to pytanie publiczne przed naszym kolejnym wykładem, ale musimy, musimy o to zapytać. Myślę, że nasz gość z chęcią zobaczy wyniki odpowiedzi. Dobrze, kto w szkole średniej albo w szkole podstawowej uwielbiał fizykę? Ręka w górę. Mamy fanów, mamy fanów. Bardzo dobrze, a kto miał piątkę z fizyki? Tutaj nawet dwie piątki. Wow, jesteśmy nieco zaskoczeni wynikami tego plebiscytu szybkiego. Drodzy Państwo, fizyka to nauka, która prawdopodobnie zmieni nasz świat. Jeżeli dojdzie do kolejnych przełomowych odkryć, nasza cywilizacja może wyglądać zupełnie inaczej. Dlatego nie będziemy przedłużać, bo wiemy, że przyszliście specjalnie na ten wykład. Już teraz na tej scenie wyjątkowy gość. Prof. Andrzej Dragan. Czy pomiar kwantowy może zmienić przeszłość? Brawa, zapraszamy na scenę Pana Profesora. Zapraszam Panie Profesorze. Dzień dobry. Proszę Państwa, ja będę mówił o mechanice kwantowej i powiem o najsłynniejszym eksperymencie mechaniki kwantowej, czyli o eksperymencie z podwójną szczeliną, o którym wszyscy pewnie słyszeli. Ale powiem w taki sposób, że pewnie się większość z Was zdziwi. I to jest ciekawa sytuacja, dlatego że ten eksperyment w zasadzie jest taką klasyką i wszyscy powinni go rozumieć. To jest pierwsza rzecz, którą pokazujemy studentom w ogóle, jakich uczymy mechaniki kwantowej. Natomiast lekka modyfikacja tego eksperymentu powoduje, że ludzie wpadają w konsternację. I jak patrzyłem, co na ten temat ludzie piszą albo mówią w internecie, to są to w zasadzie niemal zawsze bzdury kompletne. I postaram się trochę to odkłamać. Więc tak, może zacznijmy od początku. Eksperyment z podwójną szczeliną to jest znane jeszcze sprzed kilkuset lat. To wykonał go niejaki Young, czymś się wsławił. I eksperyment jest taki. Bierzemy sobie źródło światła. Stawiamy sobie ekran w jakiejś odległości od tego źródła światła. I na tym ekranie widzimy jakąś plamę. Jakoś tak mniej więcej wygląda. Tu jest rozkład natężenia. Tu jest świata długo. Tu boków jest mało. Teraz tak. Jak pomiędzy ekranem a źródłem wstawimy sobie przegrodę z dwiema dziurami, to dzieje się coś ciekawego. Ten obraz się kompletnie zmieni, jak wiecie. I zamiast takiego, który teraz narysowałem, będzie zupełnie inny. To będzie obraz, na którym będzie widać prążki. Na środku będzie plamka. Obok będzie cień. Potem będzie znowu plamka, cień, plamka, cień. I te plamki będą właśnie tak oscylować. Raz plamka, raz cień na zmianę. To jest tak zwany obraz interferencyjny. To się tak mądrze nazywa. I ludzie starali się go zrozumieć, skąd to się bierze. I jeszcze w czasach Newtona mniej więcej wyjaśnienie było następujące. Otóż światło, które może dotrzeć do ekranu do jakiegoś miejsca, na przykład do środka, może dotrzeć dwiema drogami. Można albo dotrzeć górą, i wtedy światło idzie taką drogą, albo dołem. I te dwa struny się na siebie nakładają i się łączą. Natomiast trzeba zwrócić uwagę, że w to miejsce też dociera światło dwoma drogami, ale jakimś dziwnym trafem nałożenie się dwóch wiązek światła powoduje, że się pojawia cień. Pytanie, czy można z dwóch świateł zrobić cień. Okazuje się, że można. I przyczyna, dla której tak się dzieje, jest następująca. Otóż światło jest pewnym rodzajem fali i fala przemieszcza się od źródła do ekranu, na przykład do tego punktu ta fala będzie szła taką drogą, albo taką drogą. Jak dwie fale się na siebie nakładają, to mają to do siebie, że górka trafi na górkę, to fala się wzmocni, jak górka trafi na dołek, to się fala skasuje. W tym przypadku na samym środku ekranu obie drogi są dokładnie takie same, więc każda z fal przychodzi tą samą drogę i w związku z tym fale się wzmacniają. Ale jak zapytamy się, co się dzieje trochę wyżej, na przykład w tym miejscu, to w tym miejscu drogi doczarcia do tego punktu już nie są równe. Światło idące dołem przebywa trochę większą drogę niż światło, które idzie górą, bo ma trochę bliżej. I w pewnej odległości od tego centrum jest takie miejsce, w którym górka dolnej fali trafa na dołek dolnej fali, fale się kasują i pojawia się cień. To jest to całe słynne zjawisko interferencji. No dobrze. I teraz widać, że troszeczkę wyżej będzie znowu taka sytuacja, w której dwie górki na siebie trafią, będzie znowu taka sytuacja, w której górka trafi na dołek i w ten sposób otrzymujemy naprzemienny obraz, który jest raz jasny, raz ciemny. No dobra. Teraz ciekawa rzecz jest taka, że światło, co wiemy od niewielkich lat,

Fragment 1:
mniej więcej początku XX wieku, składa się z niepodzielnych kawałeczków, które się nazywa fotonami i zgodnie z tym, co teraz rozumiemy o świecie, tych fotonów nie da się pokroić na pół. To są najmniejsze, niepodzielne porcje świata, są bardzo proste, niczym się od siebie nie różnią. Jak mam dużą wiązkę świata, to tak naprawdę znaczą bardzo dużo malutkich fotonów. I jeżeli wypuszczę jeden foton z mojego źródła, mogę to zrobić, no to jak stąd wypuszczę jeden foton, to ten foton najprawdopodobniej walnie gdzieś w przegrodę i tyle go widzieli. Ale od czasu do czasu jest szansa, że foton przejdzie przez tę stronę ze szczelin i dojdzie do ekranu. Teraz pytanie jest, do którego miejsca dojdzie. Więc jak zrobi się taki eksperyment, to okazuje się, że ten foton gdzieś trafi w ekran, na przykład powiedzmy, że trafi w to miejsce. Potem powtarzamy eksperyment z kolejnym fotonem i czekamy, aż wreszcie któryś znowu trafi w ekran. I jak kolejny trafi, to padnie powiedzmy gdzieś tutaj, a potem gdzieś tutaj, gdzieś tutaj i tak dalej. I jak będziemy wielokrotnie powtarzać eksperyment z pojedynczym fotonem, to się okaże, że ten foton za każdym razem trafi gdzieś w ekran. I jak się zobaczy statystykę po wielu eksperymentach, gdzie te fotony są, to się okazuje, że rozkład, ta statystyka trafiania fotonów będzie mniej więcej taka. Ciach, ciach, ciach, ciach i ciach. Dokładnie taka sama, jak ze światłem, które badałem jeszcze w XVIII wieku, czy badał Young, robiąc takie eksperymenty z dwiema szczelinami. Więc ten eksperyment pokazuje, że nawet pojedynczy foton w tym eksperymencie zachowuje się trochę tak, jak gdyby interferował, jakby te dwie wiązki się nakładały. Tylko jakie dwie wiązki, skoro jest tylko jeden foton? Powiedziałem przed chwilą, że foton jest niepodzielny, a tutaj eksperyment wskazuje na to, że ten foton jakoś z czymś, jakieś dwie fale się nakładają, wzmacniają albo osłabiają. Tylko jakie dwie fale, skoro jest jeden foton? No więc ten eksperyment sugeruje, że przed chwilą powiedziałem zdurę i nie ma żadnego jednego fotonu. Tak naprawdę ten foton musi się dzielić na połowy. Jedna połowa musi iść górą, druga połowa musi iść dołem. I dopiero te dwie połowy się nakładają, interferują, czyli te dwie fale się ze sobą składają, dostaje taki obraz. Tylko, że jeżeli tak by było, że foton się dzieli na połowę, to ja to mogę sprawdzić bardzo łatwo. Mogę zaraz za tymi szczelinami postawić dwa detektory, jeden tutaj, drugi tutaj, i czekać, czy przypadkiem nie złapię dwóch fotonów w dwóch miejscach. I okaże się, że jak w ten sposób wykonam mój eksperyment, to foton zawsze będzie tylko w jednym miejscu. Albo tutaj, albo tutaj, ale nigdy go nie złapię w dwóch miejscach naraz. Podczas gdy jak usuwam moje detektory i nie sprawdzam, gdzie jest foton, to on znowu zaczyna się zachować tak, jak gdyby przechodził dwiema drogami, interferował sam ze sobą, czyli nakładał się sam ze sobą i w wyniku tego dostajemy tego typu dziwny obraz. Takie są fakty i ludzie od stu lat mają kłopot ze zrozumieniem, co tutaj się dzieje. To znaczy już nie tyle ze zrozumieniem, co z przyzwyczajeniem się do tego. No bo ten eksperyment wydaje się pokazywać, że foton, gdy jest obserwowany, zachowuje się zupełnie inaczej, niż jak jest nieobserwowany. Jak patrzymy, gdzie jest foton, no to on jest albo tu, albo tu. Co więcej, nie jesteśmy w stanie przewidzieć, gdzie go złapiemy. Zgodnie z tym, co mówi mechanika kwantowa, miejsce, gdzie złapiemy foton, jest fundamentalnie nieprzewidywalne. I to jest, zgodnie z tym, co teraz rozumiemy, fundamentalne prawo fizyki, które mówi, że nie da się przewidzieć, gdzie będzie foton. On po prostu nie ma żadnego konkretnego miejsca, dopóki nie zostanie złapany. Natomiast jak nie mierzymy fotonu, nie sprawdzamy, gdzie on jest, to on zachowuje się tak, jakby szedł każdą możliwą drogą, zarówno górą, jak i dołem. Te dwie fale tego fotonu się na siebie nakładają, interferują i w wyniku tego czegoś dostajemy tego typu obrazek. No więc na tym etapie ludzie starali się na różne sposoby to zrozumieć. Taka bardzo powszechna interpretacja mechaniki kwantowej to jest interpretacja zamknij się i licz. Dlatego, że zadawanie zbyt trudnych pytań to prowadzi do bolu głowy. Natomiast taka jest rzeczywistość. Wydaje się, że nie tylko foton, ale wszystko z czego jesteśmy zbudowani zachowuje się właśnie w fundamentalnie nieprzewidywalny sposób, pod warunkiem, że nie chcemy sprawdzić w jakim stanie jest dany układ. Na przykład jak chcę złapać elektron, to złapię go w jakimś nieprzewidywalnym miejscu i mogę tylko ewentualnie obliczyć prawdopodobieństwo, gdzie go mogę złapać, ale pewności nie będę miał nigdy. Natomiast jak nie sprawdzam, gdzie jest foton, czy elektron, czy cokolwiek innego, to on zachowuje się tak, jakby to było wszystko, co jest dopuszczalne. Co to znaczy? To znaczy, że jak ten eksperyment trochę skomplikuję i postawię tutaj nie dwie szczeliny, tylko na przykład trzy, na przykład zrobię sobie jeszcze jedną dziurkę na środku, albo gdzieś tu z boku, to obraz, który uzyskuję na ekranie się zmieni i nie będzie już tak, jak teraz narysowałem, tylko będzie trochę inny. Ten obraz będzie nieco zniekształcony. Powiedzmy, że będzie wyglądał jakoś tak. I jak się przyjrzeć uważnie, jaki jest ten obraz, to on będzie dokładnie taki, jak gdyby foton podróżował nie dwiema drogami, tylko trzema drogami naraz i każda z tych fal, która idzie każdą możliwą drogą, się na siebie na ekranie nakładała, interferowała sama ze sobą i w wyniku tego dostaje tego typu rozkład.

